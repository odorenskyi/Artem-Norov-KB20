Кафедра кібербезпеки та програмного забезпечення Центральноукраїнського національного технічного університету є наступницею кафедри програмного забезпечення,
яка була заснована в 1993 році. В 2017 році кафедра програмного забезпечення одержала нову назву – кафедра кібербезпеки та програмного забезпечення.
За цей час був сформований працездатний науково-педагогічний колектив, створена достатня матеріально-технічна база,
яка включає 6 спеціалізованих лабораторій. Сьогодні 81,5% викладачів кафедри – її випускники. Підготовку фахівців здійснюють 27 викладачів, з них 3 доктори наук, професори, 16 кандидатів наук, доцентів, 2 старших викладача.
Смірнов Олексій Анатолійович – завідувач кафедри кібербезпеки та програмного забезпечення, доктор технічних наук, професор 
Студенти кафедри неодноразово займали призові місця на Всеукраїнських олімпіадах із фахових дисциплін. Науково-дослідна робота кафедри спрямована на нові комп’ютерні засоби та технології інформатизації суспільства,
захист інформації та розвиток інформаційно-телекомунікаційних технологій.